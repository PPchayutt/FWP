### 1\. มันฝรั่งอบชีสเบคอน

เมนูจากมันฝรั่งสุดคลาสสิก มันฝรั่งอบชีสเบคอน  จับมันฝรั่งบดคลุกกับเบคอนกรอบ โรยชีสเน้น ๆ



##### ส่วนผสม มันฝรั่งอบชีสเบคอน

     • มันฝรั่งต้มสุก

     • เนยจืด

     • เกลือป่น

     • พริกไทยป่น

     • เบคอนทอด

     • มอสซาเรลล่าชีส

     • พาร์สลีย์สับละเอียด

     หมายเหตุ : ถ้าใช้เนยเค็มไม่ต้องใส่เกลือ



##### วิธีทำมันฝรั่งอบชีสเบคอน

     1. ใช้ส้อมยีมันฝรั่งต้มสุกกับเนยให้เข้ากัน โดยยีไม่ต้องให้เละมาก

     2. ปรุงรสด้วยเกลือป่นและพริกไทยป่นเล็กน้อย โรยเบคอนทอดกรอบลงไป คนผสมให้เข้ากันดี สุดท้ายโรยชีสลงไป

     3. นำไปอบที่อุณหภูมิ 180 องศาเซลเซียส ประมาณ 20-25 นาทีหรือจนชีสเหลืองสวย นำออกมาโรยพาร์สลีย์





### 2\. สลัดมันฝรั่ง

เมนูสลัดมันฝรั่ง สูตรง่ายใช้น้ำสลัดสำเร็จรูปคลุกกับมันฝรั่ง เพิ่มสีสันจากแครอท เพิ่มความกรุบกรอบจากแตงกวา ชามเดียวอิ่มท้องได้ประโยชน์



##### ส่วนผสม สลัดมันฝรั่ง

     • มันฝรั่งปอกเปลือก (แบ่งออกมาหั่นเต๋า 1/2 ลูก)

     • แตงกวาไทยหั่น (หรือแตงกวาญี่ปุ่น)

     • หอมหัวใหญ่ซอย 1 ลูก (ถ้าลูกใหญ่ 1/2 ลูก)

     • แอปเปิลหั่นเต๋า (แช่น้ำเกลือ)

     • แครอทหั่น

     • น้ำเปล่า

     • น้ำสลัดครีม

     • เกลือ 1 หยิบมือ

     • พริกไทยเหยาะ 8 ครั้ง



##### วิธีทำสลัดมันฝรั่ง

     1. ตั้งเตาต้มน้ำ ปอกเปลือกมันฝรั่งใส่ลงไปต้ม พอสุกแบ่งมันฝรั่งครึ่งหนึ่งหั่นเป็นเต๋า ส่วนที่ไม่ได้หั่นเต๋าเอาไปบด เสร็จแล้วใส่อ่างผสม

     2. ใส่แตงกวาลงไป ตามด้วยหอมหัวใหญ่ แอปเปิล และแครอท

     3. ใส่น้ำสลัดประมาณ 3/4 ของขวด พร้อมเกลือ และพริกไทย พร้อมเสิร์ฟหรือใส่กล่องพลาสติกที่แห้งและสะอาดแช่ตู้เย็นยิ่งอร่อย เก็บได้ประมาณ 3-4 วัน

